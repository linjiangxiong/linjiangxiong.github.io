<!DOCTYPE html><html lang="zh-TW" data-theme="light"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0,viewport-fit=cover"><title>《了凡四訓》原文：第三篇積善之方_在線閱讀 | 文心FUN</title><meta name="author" content="文心FUN"><meta name="copyright" content="文心FUN"><meta name="format-detection" content="telephone=no"><meta name="theme-color" content="#ffffff"><meta name="keywords" content="了凡四訓, 積善之方, 電子檔, 全文, 電子全文, 在線閱讀"><meta name="description" content="易曰：「積善之家，必有餘慶。」昔顏氏將以女妻叔梁紇，而歷敘其祖宗積德之長，逆知其子孫必有興者。孔子稱舜之大孝，曰：「宗廟饗之，子孫保之」，皆至論也。試以往事徵之。 楊少師榮，建寧人。世以濟渡為生，久雨溪漲，橫流衝毀民居，溺死者順流而下，他舟皆撈取貨物，獨少師曾祖及祖，惟救人，而貨物一無所取，鄉人嗤其愚。逮少師父生，家漸裕，有神人化為道者，語之曰：「汝祖父有陰功，子孫當貴顯，宜葬某地。」遂依其所指而">
<meta property="og:type" content="article">
<meta property="og:title" content="第三篇 積善之方">
<meta property="og:url" content="https://wenxin.fun/books/liaofansixun/3/index.html">
<meta property="og:site_name" content="文心FUN">
<meta property="og:description" content="易曰：「積善之家，必有餘慶。」昔顏氏將以女妻叔梁紇，而歷敘其祖宗積德之長，逆知其子孫必有興者。孔子稱舜之大孝，曰：「宗廟饗之，子孫保之」，皆至論也。試以往事徵之。 楊少師榮，建寧人。世以濟渡為生，久雨溪漲，橫流衝毀民居，溺死者順流而下，他舟皆撈取貨物，獨少師曾祖及祖，惟救人，而貨物一無所取，鄉人嗤其愚。逮少師父生，家漸裕，有神人化為道者，語之曰：「汝祖父有陰功，子孫當貴顯，宜葬某地。」遂依其所指而">
<meta property="og:locale" content="zh_TW">
<meta property="og:image" content="https://wenxin.fun/img/butterfly-icon.png">
<meta property="article:published_time" content="2025-02-01T07:10:23.000Z">
<meta property="article:modified_time" content="2025-02-17T22:49:14.304Z">
<meta property="article:author" content="文心FUN">
<meta property="article:tag" content="了凡四訓・原文">
<meta name="twitter:card" content="summary">
<meta name="twitter:image" content="https://wenxin.fun/img/butterfly-icon.png"><script type="application/ld+json">{
  "@context": "https://schema.org",
  "@type": "BlogPosting",
  "headline": "第三篇 積善之方",
  "url": "https://wenxin.fun/books/liaofansixun/3/",
  "image": "https://wenxin.fun/img/butterfly-icon.png",
  "datePublished": "2025-02-01T07:10:23.000Z",
  "dateModified": "2025-02-17T22:49:14.304Z",
  "author": [
    {
      "@type": "Person",
      "name": "文心FUN",
      "url": "https://wenxin.fun/"
    }
  ]
}</script><link rel="shortcut icon" href="/img/favicon.png"><link rel="canonical" href="https://wenxin.fun/books/liaofansixun/3/index.html"><link rel="preconnect" href="//cdn.jsdelivr.net"/><link rel="preconnect" href="//www.google-analytics.com" crossorigin=""/><link rel="preconnect" href="//hm.baidu.com"/><link rel="preconnect" href="//busuanzi.ibruce.info"/><link rel="stylesheet" href="/css/index.css"><link rel="stylesheet" href="https://cdn.jsdelivr.net/npm/@fortawesome/fontawesome-free/css/all.min.css"><script>
    (() => {
      
    const saveToLocal = {
      set: (key, value, ttl) => {
        if (!ttl) return
        const expiry = Date.now() + ttl * 86400000
        localStorage.setItem(key, JSON.stringify({ value, expiry }))
      },
      get: key => {
        const itemStr = localStorage.getItem(key)
        if (!itemStr) return undefined
        const { value, expiry } = JSON.parse(itemStr)
        if (Date.now() > expiry) {
          localStorage.removeItem(key)
          return undefined
        }
        return value
      }
    }

    window.btf = {
      saveToLocal,
      getScript: (url, attr = {}) => new Promise((resolve, reject) => {
        const script = document.createElement('script')
        script.src = url
        script.async = true
        Object.entries(attr).forEach(([key, val]) => script.setAttribute(key, val))
        script.onload = script.onreadystatechange = () => {
          if (!script.readyState || /loaded|complete/.test(script.readyState)) resolve()
        }
        script.onerror = reject
        document.head.appendChild(script)
      }),
      getCSS: (url, id) => new Promise((resolve, reject) => {
        const link = document.createElement('link')
        link.rel = 'stylesheet'
        link.href = url
        if (id) link.id = id
        link.onload = link.onreadystatechange = () => {
          if (!link.readyState || /loaded|complete/.test(link.readyState)) resolve()
        }
        link.onerror = reject
        document.head.appendChild(link)
      }),
      addGlobalFn: (key, fn, name = false, parent = window) => {
        if (!false && key.startsWith('pjax')) return
        const globalFn = parent.globalFn || {}
        globalFn[key] = globalFn[key] || {}
        globalFn[key][name || Object.keys(globalFn[key]).length] = fn
        parent.globalFn = globalFn
      }
    }
  
      
      const activateDarkMode = () => {
        document.documentElement.setAttribute('data-theme', 'dark')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#0d0d0d')
        }
      }
      const activateLightMode = () => {
        document.documentElement.setAttribute('data-theme', 'light')
        if (document.querySelector('meta[name="theme-color"]') !== null) {
          document.querySelector('meta[name="theme-color"]').setAttribute('content', '#ffffff')
        }
      }

      btf.activateDarkMode = activateDarkMode
      btf.activateLightMode = activateLightMode

      const theme = saveToLocal.get('theme')
    
          theme === 'dark' ? activateDarkMode() : theme === 'light' ? activateLightMode() : null
        
      
      const asideStatus = saveToLocal.get('aside-status')
      if (asideStatus !== undefined) {
        document.documentElement.classList.toggle('hide-aside', asideStatus === 'hide')
      }
    
      
    const detectApple = () => {
      if (/iPad|iPhone|iPod|Macintosh/.test(navigator.userAgent)) {
        document.documentElement.classList.add('apple')
      }
    }
    detectApple()
  
    })()
  </script><script>var _hmt = _hmt || [];
(function() {
  var hm = document.createElement("script");
  hm.src = "https://hm.baidu.com/hm.js?29e7a7aef5fd3fcd5792c1c29f0d29b0";
  var s = document.getElementsByTagName("script")[0];
  s.parentNode.insertBefore(hm, s);
})();
btf.addGlobalFn('pjaxComplete', () => {
  _hmt.push(['_trackPageview',window.location.pathname])
}, 'baidu_analytics')
</script><script async="async" src="https://www.googletagmanager.com/gtag/js?id=G-XYYV2BMY6M"></script><script>window.dataLayer = window.dataLayer || []
function gtag(){dataLayer.push(arguments)}
gtag('js', new Date())
gtag('config', 'G-XYYV2BMY6M')
btf.addGlobalFn('pjaxComplete', () => {
  gtag('config', 'G-XYYV2BMY6M', {'page_path': window.location.pathname})
}, 'google_analytics')
</script><script>const GLOBAL_CONFIG = {
  root: '/',
  algolia: undefined,
  localSearch: undefined,
  translate: {"defaultEncoding":2,"translateDelay":0,"msgToTraditionalChinese":"繁","msgToSimplifiedChinese":"簡"},
  highlight: {"plugin":"highlight.js","highlightCopy":true,"highlightLang":true,"highlightHeightLimit":false,"highlightFullpage":false,"highlightMacStyle":false},
  copy: {
    success: '複製成功',
    error: '複製失敗',
    noSupport: '瀏覽器不支援'
  },
  relativeDate: {
    homepage: false,
    post: false
  },
  runtime: '',
  dateSuffix: {
    just: '剛剛',
    min: '分鐘前',
    hour: '小時前',
    day: '天前',
    month: '個月前'
  },
  copyright: undefined,
  lightbox: 'null',
  Snackbar: undefined,
  infinitegrid: {
    js: 'https://cdn.jsdelivr.net/npm/@egjs/infinitegrid/dist/infinitegrid.min.js',
    buttonText: '載入更多'
  },
  isPhotoFigcaption: false,
  islazyloadPlugin: false,
  isAnchor: false,
  percent: {
    toc: true,
    rightside: false,
  },
  autoDarkmode: false
}</script><script id="config-diff">var GLOBAL_CONFIG_SITE = {
  title: '《了凡四訓》原文：第三篇積善之方_在線閱讀',
  isHighlightShrink: false,
  isToc: false,
  pageType: 'post'
}</script><link rel="stylesheet" href="/css/ud_v1.css"><meta name="generator" content="Hexo 7.3.0"></head><body><div id="sidebar"><div id="menu-mask"></div><div id="sidebar-menus"><div class="avatar-img text-center"><img src="/img/butterfly-icon.png" onerror="this.onerror=null;this.src='/img/friend_404.gif'" alt="avatar"/></div><div class="site-data text-center"><a href="/archives/"><div class="headline">文章</div><div class="length-num">14</div></a><a href="/tags/"><div class="headline">標籤</div><div class="length-num">2</div></a><a href="/categories/"><div class="headline">分類</div><div class="length-num">2</div></a></div><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> 首页</span></a></div><div class="menus_item"><a class="site-page" href="/categories/shicijianshang/"><i class="fa-fw fas fa-book"></i><span> 诗词鉴赏</span></a></div></div></div></div><div class="post" id="body-wrap"><header class="not-top-img" id="page-header"><nav id="nav"><span id="blog-info"><a class="nav-site-title" href="/"><span class="site-name">文心FUN</span></a><a class="nav-page-title" href="/"><span class="site-name">第三篇 積善之方</span></a></span><div id="menus"><div class="menus_items"><div class="menus_item"><a class="site-page" href="/"><i class="fa-fw fas fa-home"></i><span> 首页</span></a></div><div class="menus_item"><a class="site-page" href="/categories/shicijianshang/"><i class="fa-fw fas fa-book"></i><span> 诗词鉴赏</span></a></div></div><div id="toggle-menu"><span class="site-page"><i class="fas fa-bars fa-fw"></i></span></div></div></nav></header><main class="layout" id="content-inner"><div id="post"><div id="post-info"><h1 class="post-title">第三篇 積善之方</h1><div id="post-meta"><div class="meta-firstline"><span class="post-meta-date"><i class="far fa-calendar-alt fa-fw post-meta-icon"></i><span class="post-meta-label">發表於</span><time class="post-meta-date-created" datetime="2025-02-01T07:10:23.000Z" title="發表於 2025-02-01 15:10:23">2025-02-01</time><span class="post-meta-separator">|</span><i class="fas fa-history fa-fw post-meta-icon"></i><span class="post-meta-label">更新於</span><time class="post-meta-date-updated" datetime="2025-02-17T22:49:14.304Z" title="更新於 2025-02-18 06:49:14">2025-02-18</time></span><span class="post-meta-categories"><span class="post-meta-separator">|</span><i class="fas fa-inbox fa-fw post-meta-icon"></i><a class="post-meta-categories" href="/categories/%E4%BA%86%E5%87%A1%E5%9B%9B%E8%A8%93%E3%83%BB%E5%8E%9F%E6%96%87/">了凡四訓・原文</a></span></div><div class="meta-secondline"><span class="post-meta-separator">|</span><span class="post-meta-pv-cv" id="" data-flag-title=""><i class="far fa-eye fa-fw post-meta-icon"></i><span class="post-meta-label">瀏覽量:</span><span id="busuanzi_value_page_pv"><i class="fa-solid fa-spinner fa-spin"></i></span></span></div></div></div><article class="container post-content" id="article-container"><p>易曰：「積善之家，必有餘慶。」昔顏氏將以女妻叔梁紇，而歷敘其祖宗積德之長，逆知其子孫必有興者。孔子稱舜之大孝，曰：「宗廟饗之，子孫保之」，皆至論也。試以往事徵之。</p>
<p>楊少師榮，建寧人。世以濟渡為生，久雨溪漲，橫流衝毀民居，溺死者順流而下，他舟皆撈取貨物，獨少師曾祖及祖，惟救人，而貨物一無所取，鄉人嗤其愚。逮少師父生，家漸裕，有神人化為道者，語之曰：「汝祖父有陰功，子孫當貴顯，宜葬某地。」遂依其所指而窆之，即今白兔墳也。後生少師，弱冠登第，位至三公，加曾祖，祖，父，如其官。子孫貴盛，至今尚多賢者。</p>
<p>鄞人楊自懲，初為縣吏，存心仁厚，守法公平。時縣宰嚴肅，偶撻一囚，血流滿前，而怒猶未息，楊跪而寬解之。宰曰：「怎奈此人越法悖理，不由人不怒。」自懲叩首曰：「上失其道，民散久矣，如得其情，哀矜勿喜；喜且不可，而況怒乎？」宰為之霽顏。</p>
<p>家甚貧，饋遺一無所取，遇囚人乏糧，常多方以濟之。一日，有新囚數人待哺，家又缺米；給囚則家人無食；自顧則囚人堪憫；與其婦商之。</p>
<p>婦曰：「囚從何來？」</p>
<p>曰：「自杭而來。沿路忍饑，菜色可掬。」因撤己之米，煮粥以食囚。後生二子，長曰守陳，次曰守址，為南北吏部侍郎；長孫為刑部侍郎；次孫為四川廉憲，又俱為名臣；今楚亭，德政，亦其裔也。</p>
<p>昔正統間，鄧茂七倡亂於福建，士民從賊者甚眾；朝廷起鄞縣張都憲楷南征，以計擒賊，後委布政司謝都事，搜殺東路賊黨；謝求賊中黨附冊籍，凡不附賊者，密授以白布小旗，約兵至日，插旗門首，戒軍兵無妄殺，全活萬人；後謝之子遷，中狀元，為宰輔；孫丕，復中探花。</p>
<p>莆田林氏，先世有老母好善，常作粉團施人，求取即與之，無倦色；一仙化為道人，每旦索食六七團。母日日與之，終三年如一日，乃知其誠也。因謂之曰：「吾食汝三年粉團，何以報汝？府後有一地，葬之，子孫官爵，有一升麻子之數。」其子依所點葬之，初世即有九人登第，累代簪纓甚盛，福建有無林不開榜之謠。</p>
<p>馮琢庵太史之父，為邑庠生。隆冬早起赴學，路遇一人，倒臥雪中，捫之，半殭矣。遂解己綿裘衣之，且扶歸救蘇。夢神告之曰：「汝救人一命，出至誠心，吾遣韓琦為汝子。」及生琢庵，遂名琦。</p>
<p>臺州應尚書，壯年習業於山中。夜鬼嘯集，往往驚人，公不懼也；一夕聞鬼云：「某婦以夫久客不歸，翁姑逼其嫁人。明夜當縊死於此，吾得代矣。」公潛賣田，得銀四兩。即偽作其夫之書，寄銀還家；其父母見書，以手跡不類，疑之。既而曰：「書可假，銀不可假，想兒無恙。」婦遂不嫁。其子後歸，夫婦相保如初。</p>
<p>公又聞鬼語曰：「我當得代，奈此秀才壞吾事。」</p>
<p>旁一鬼曰：「爾何不禍之？」</p>
<p>曰：「上帝以此人心好，命作陰德尚書矣，吾何得而禍之？」應公因此益自努勵，善日加修，德日加厚；遇歲饑，輒捐穀以賑之；遇親戚有急，輒委曲維持；遇有橫逆，輒反躬自責，怡然順受；子孫登科第者，今累累也。</p>
<p>常熟徐鳳竹〔木式〕，其父素富，偶遇年荒，先捐租以為同邑之倡，又分穀以賑貧乏，夜聞鬼唱於門曰：「千不誆，萬不誆；徐家秀才，做到了舉人郎。」相續而呼，連夜不斷。是歲，鳳竹果舉於鄉，其父因而益積德，孳孳不怠，修橋修路，齋僧接眾，凡有利益，無不盡心。後又聞鬼唱於門曰：「千不誆，萬不誆；徐家舉人，直做到都堂。」鳳竹官終兩浙巡撫。</p>
<p>喜興屠康僖公，初為刑部主事，宿獄中，細詢諸囚情狀，得無辜者若干人，公不自以為功，密疏其事，以白堂官。後朝審，堂官摘其語，以訊諸囚，無不服者，釋冤抑十餘人。一時輦下咸頌尚書之明。</p>
<p>公復稟曰：「輦轂之下，尚多冤民，四海之廣，兆民之眾，豈無枉者？宜五年差一減刑官，核實而平反之。」尚書為奏，允其議。時公亦差減刑之列，夢一神告之曰：「汝命無子，今減刑之議，深合天心，上帝賜汝三子，皆衣紫腰金。」是夕夫人有娠，後生應塤，應坤，應「俊」，皆顯官。</p>
<p>嘉興包憑，字信之，其父為池陽太守，生七子，憑最少，贅平湖袁氏，與吾父往來甚厚，博學高才，累舉不第，留心二氏之學。一日東游泖湖，偶至一村寺中，見觀音像，淋漓露立，即解橐中十金，授主僧，令修屋宇，僧告以功大銀少，不能竣事；復取松布四疋，檢篋中衣七件與之，內〔糸寧〕褶，係新置，其僕請已之。</p>
<p>憑曰：「但得聖像無恙，吾雖裸裎何傷？」</p>
<p>僧垂淚曰：「舍銀及衣布，猶非難事。只此一點心，如何易得。」後功完，拉老父同游，宿寺中。公夢伽藍來曰：「汝子當享世祿矣。」後子汴，孫檉芳，皆登第，作顯官。</p>
<p>嘉善支立之父，為刑房吏，有囚無辜陷重辟，意哀之，欲求其生。囚語其妻曰：「支公嘉意，愧無以報，明日延之下鄉，汝以身事之，彼或肯用意，則我可生也。」其妻泣而聽命。及至，妻自出勸酒，具告以夫意。支不聽，卒為盡力平反之。囚出獄，夫妻登門叩謝曰：「公如此厚德，晚世所稀，今無子，吾有弱女，送為箕帚妾，此則禮之可通者。」支為備禮而納之，生立，弱冠中魁，官至翰林孔目，立生高，高生祿，皆貢為學博。祿生大綸，登第。</p>
<p>凡此十條，所行不同，同歸於善而已。若復精而言之，則善有真，有假；有端，有曲；有陰，有陽；有是，有非；有偏，有正；有半，有滿；有大，有小；有難，有易；皆當深辨。為善而不窮理，則自謂行持，豈知造孽，枉費苦心，無益也。</p>
<p>何謂真假？昔有儒生數輩，謁中峰和尚，</p>
<p>問曰：「佛氏論善惡報應，如影隨形。今某人善，而子孫不興；某人惡，而家門隆盛；佛說無稽矣。」</p>
<p>中峰云：「凡情未滌，正眼未開，認善為惡，指惡為善，往往有之。不憾己之是非顛倒，而反怨天之報應有差乎？」</p>
<p>眾曰：「善惡何致相反？」中峰令試言。</p>
<p>一人謂「詈人毆人是惡；敬人禮人是善。」</p>
<p>中峰云：「未必然也。」</p>
<p>一人謂「貪財妄取是惡，廉潔有守是善。」</p>
<p>中峰云：「未必然也。」眾人歷言其狀，中峰皆謂不然。因請問。</p>
<p>中峰告之曰：「有益於人，是善；有益於己，是惡。有益於人，則毆人，詈人皆善也；有益於己，則敬人，禮人皆惡也。是故人之行善，利人者公，公則為真；利己者私，私則為假。又根心者真，襲跡者假；又無為而為者真，有為而為者假；皆當自考。」</p>
<p>何謂端曲？今人見謹愿之士，類稱為善而取之；聖人則寧取狂狷。至於謹愿之士，雖一鄉皆好，而必以為德之賊；是世人之善惡，分明與聖人相反。推此一端，種種取舍，無有不謬；天地鬼神之福善禍淫，皆與聖人同是非，而不與世俗同取舍。凡欲積善，決不可徇耳目，惟從心源隱微處，默默洗滌，純是濟世之心，則為端；茍有一毫媚世之心，即為曲；純是愛人之心，則為端；有一毫憤世之心，即為曲；純是敬人之心，則為端；有一毫玩世之心，即為曲；皆當細辨。何謂陰陽？凡為善而人知之，則為陽善；為善而人不知，則為陰德。陰德，天報之；陽善，享世名。名，亦福也。名者，造物所忌；世之享盛名而實不副者，多有奇禍；人之無過咎而橫被惡名者，子孫往往驟發，陰陽之際微矣哉。</p>
<p>何謂是非？魯國之法，魯人有贖人臣妾於諸侯，皆受金於府，子貢贖人而不受金。孔子聞而惡之曰：「賜失之矣。夫聖人舉事，可以移風易俗，而教道可施於百姓，非獨適己之行也。今魯國富者寡而貧者眾，受金則為不廉，何以相贖乎？自今以後，不復贖人於諸侯矣。」</p>
<p>子路拯人於溺，其人謝之以牛，子路受之。孔子喜曰：「自今魯國多拯人於溺矣。」自俗眼觀之，子貢不受金為優，子路之受牛為劣；孔子則取由而黜賜焉。乃知人之為善，不論現行而論流弊；不論一時而論久遠；不論一身而論天下。現行雖善，其流足以害人；則似善而實非也；現行雖不善，而其流足以濟人，則非善而實是也。然此就一節論之耳。他如非義之義，非禮之禮，非信之信，非慈之慈，皆當抉擇。</p>
<p>何謂偏正？昔呂文懿公，初辭相位，歸故里，海內仰之，如泰山北斗。有一鄉人，醉而詈之，呂公不動，謂其僕曰：「醉者勿與較也。」閉門謝之。逾年，其人犯死刑入獄。呂公始悔之曰：「使當時稍與計較，送公家責治，可以小懲而大戒；吾當時只欲存心於厚，不謂養成其惡，以至於此。」此以善心而行惡事者也。</p>
<p>又有以惡心而行善事者。如某家大富，值歲荒，窮民白晝搶粟於市；告之縣，縣不理，窮民愈肆，遂私執而困辱之，眾始定；不然，幾亂矣。故善者為正，惡者為偏，人皆知之；其以善心行惡事者，正中偏也；以惡心而行善事者，偏中正也；不可不知也。</p>
<p>何謂半滿？易曰：「善不積，不足以成名；惡不積，不足以滅身。」書曰：「商罪貫盈，如貯物於器。」勤而積之，則滿；懈而不積，則不滿。此一說也。</p>
<p>昔有某氏女入寺，欲施而無財，止有錢二文，捐而與之，主席者親為懺悔；及後入宮富貴，攜數千金入寺捨之，主僧惟令其徒回向而已。</p>
<p>因問曰：「吾前施錢二文，師親為懺悔，今施數千金，而師不回向，何也？」</p>
<p>曰：「前者物雖薄，而施心甚真，非老僧親懺，不足報德；今物雖厚，而施心不若前日之切，令人代懺足矣。」此千金為半，而二文為滿也。</p>
<p>鍾離授丹於呂祖，點鐵為金，可以濟世。</p>
<p>呂問曰：「終變否？」</p>
<p>曰：「五百年後，當復本質。」</p>
<p>呂曰：「如此則害五百年後人矣，吾不願為也。」</p>
<p>曰：「修仙要積三千功行，汝此一言，三千功行已滿矣。」此又一說也。</p>
<p>又為善而心不著善，則隨所成就，皆得圓滿。心著於善，雖終身勤勵，止於半善而已。譬如以財濟人，內不見己，外不見人，中不見所施之物，是謂三輪體空，是謂一心清凈，則鬥粟可以種無涯之福，一文可以消千劫之罪，倘此心未忘，雖黃金萬鎰，福不滿也。此又一說也。何謂大小？昔衛仲達為館職，被攝至冥司，主者命吏呈善惡二錄，比至，則惡錄盈庭，其善錄一軸，僅如筋而已。索秤稱之，則盈庭者反輕，而如筋者反重。</p>
<p>仲達曰：「某年未四十，安得過惡如是多乎？」</p>
<p>曰：「一念不正即是，不待犯也。」因問軸中所書何事？</p>
<p>曰：「朝廷嘗興大工，修三山石橋，君上疏諫之，此疏稿也。」</p>
<p>仲達曰：「某雖言，朝廷不從，於事無補，而能有如是之力。」</p>
<p>曰：「朝廷雖不從，君之一念，已在萬民；向使聽從，善力更大矣。」故志在天下國家，則善雖少而大；茍在一身，雖多亦小。</p>
<p>何謂難易？先儒謂克己須從難克處克將去。夫子論為仁，亦曰先難。必如江西舒翁，舍二年僅得之束修，代償官銀，而全人夫婦；與邯鄲張翁，捨十年所積之錢，代完贖銀，而活人妻子，皆所謂難舍處能舍也。如鎮江靳翁，雖年老無子，不忍以幼女為妾，而還之鄰，此難忍處能忍也；故天降之福亦厚。凡有財有勢者，其立德皆易，易而不為，是為自暴。貧賤作福皆難，難而能為，斯可貴耳。</p>
<p>隨緣濟眾，其類至繁，約言其綱，大約有十：第一，與人為善；第二，愛敬存心；第三，成人之美；第四，勸人為善；第五，救人危急；第六，興建大利；第七，捨財作福；第八，護持正法；第九，敬重尊長；第十，愛惜物命。</p>
<p>何謂與人為善？昔舜在雷澤，見漁者皆取深潭厚澤，而老弱則漁於急流淺灘之中，惻然哀之，往而漁焉；見爭者皆匿其過而不談，見有讓者，則揄揚而取法之。期年，皆以深潭厚澤相讓矣。夫以舜之明哲，豈不能出一言教眾人哉？乃不以言教而以身轉之，此良工苦心也。</p>
<p>吾輩處未世，勿以己之長而蓋人；勿以己之善而形人；勿以己之多能而困人。收斂才智，若無若虛；見人過失，且涵容而掩覆之。一則令其可改，一則令其有所顧忌而不敢縱，見人有微長可取，小善可錄，翻然舍己而從之；且為艷稱而廣述之。凡日用間，發一言，行一事，全不為自己起念，全是為物立則；此大人天下為公之度也。</p>
<p>何謂愛敬存心？君子與小人，就形迹觀，常易相混，惟一點存心處，則善惡懸絕，判然如黑白之相反。故曰：君子所以異於人者，以其存心也。君子所存之心，只是愛人敬人之心。蓋人有親疏貴賤，有智愚賢不肖；萬品不齊，皆吾同胞，皆吾一體，孰非當敬愛者？愛敬眾人，即是愛敬聖賢；能通眾人之志，即是通聖賢之志。何者？聖賢志，本欲斯世斯人，各得其所。吾合愛合敬，而安一世之人，即是為聖賢而安之也。</p>
<p>何謂成人之美？玉之在石，抵擲則瓦礫，追琢則圭璋；故凡見人行一善事，或其人志可取而資可進，皆須誘掖而成就之。或為之獎借，或為之維持；或為白其誣而分其謗；務使成立而後已。</p>
<p>大抵人各惡其非類，鄉人之善者少，不善者多。善人在俗，亦難自立。且豪傑錚錚，不甚修形跡，多易指摘；故善事常易敗，而善人常得謗；惟仁人長者，匡直而輔翼之，其功德最宏。</p>
<p>何謂勸人為善？生為人類，孰無良心？世路役役，最易沒溺。凡與人相處，當方便提撕，開其迷惑。譬猶長夜大夢，而令之一覺；譬猶久陷煩惱，而拔之清涼，為惠最溥。韓愈云：「一時勸人以口，百世勸人以書。」較之與人為善，雖有形跡，然對證發藥，時有奇效，不可廢也；失言失人，當反吾智。</p>
<p>何謂救人危急？患難顛沛，人所時有。偶一遇之，當如恫「環」在身，速為解救。或以一言伸其屈抑；或以多方濟其顛連。崔子曰：「惠不在大，赴人之急可也。」蓋仁人之言哉。</p>
<p>何謂興建大利？小而一鄉之內，大而一邑之中，凡有利益，最宜興建；或開渠導水，或築隄防患；或修橋梁，以便行旅；或施茶飯，以濟飢渴；隨緣勸導，協力興修，勿避嫌疑，勿辭勞怨。</p>
<p>何謂捨財作福？釋門萬行，以布施為先。所謂布施者，只是舍之一字耳。達者內舍六根，外舍六塵，一切所有，無不舍者。茍非能然，先從財上布施。世人以衣食為命，故財為最重。吾從而捨之，內以破吾之慳，外以濟人之急；始而勉強，終則泰然，最可以蕩滌私情，〔衣去〕除執吝。</p>
<p>何謂護持正法？法者，萬世生靈之眼目也。不有正法，何以參贊天地？何以裁成萬物？何以脫塵離縛？何以經世出世？故凡見聖賢廟貌，經書典籍，皆當敬重而修飭之。至於舉揚正法，上報佛恩，尤當勉勵。</p>
<p>何謂敬重尊長？家之父兄，國之君長，與凡年高，德高，位高，識高者，皆當加意奉事。在家而奉侍父母，使深愛婉容，柔聲下氣，習以成性，便是和氣格天之本。出而事君，行一事，毋謂君不知而自恣也。刑一人，毋謂君不知而作威也。事君如天，古人格論，此等處最關陰德。試看忠孝之家，子孫未有不綿遠而昌盛者，切須慎之。</p>
<p>何謂愛惜物命？凡人之所以為人者，惟此惻隱之心而已；求仁者求此，積德者積此。周禮，「孟春之月，犧牲毋用牝。」孟子謂君子遠庖廚，所以全吾惻隱之心也。故前輩有四不食之戒，謂聞殺不食，見殺不食，自養者不食，專為我殺者不食。學者未能斷肉，且當從此戒之。</p>
<p>漸漸增進，慈心愈長，不特殺生當戒，蠢動含靈，皆為物命。求絲煮繭，鋤地殺蟲，念衣食之由來，皆殺彼以自活。故暴殄之孽，當與殺生等。至於手所誤傷，足所誤踐者，不知其幾，皆當委曲防之。古詩云：「愛鼠常留飯，憐蛾不點燈。」何其仁也！</p>
<p>善行無窮，不能殫述；由此十事而推廣之，則萬德可備矣。</p>
</article><div class="post-copyright"><div class="post-copyright__author"><span class="post-copyright-meta"><i class="fas fa-circle-user fa-fw"></i>文章作者: </span><span class="post-copyright-info"><a href="https://wenxin.fun">文心FUN</a></span></div><div class="post-copyright__type"><span class="post-copyright-meta"><i class="fas fa-square-arrow-up-right fa-fw"></i>文章連結: </span><span class="post-copyright-info"><a href="https://wenxin.fun/books/liaofansixun/3/">https://wenxin.fun/books/liaofansixun/3/</a></span></div><div class="post-copyright__notice"><span class="post-copyright-meta"><i class="fas fa-circle-exclamation fa-fw"></i>版權聲明: </span><span class="post-copyright-info">本部落格所有文章除特別聲明外，均採用<a href="https://creativecommons.org/licenses/by-nc-sa/4.0/" target="_blank">CC BY-NC-SA 4.0</a> 授權協議。轉載請註明來源 <a href="https://wenxin.fun" target="_blank">文心FUN</a>！</span></div></div><div class="tag_share"><div class="post-meta__tag-list"><a class="post-meta__tags" href="/tags/%E4%BA%86%E5%87%A1%E5%9B%9B%E8%A8%93%E3%83%BB%E5%8E%9F%E6%96%87/">了凡四訓・原文</a></div><div class="post-share"><div class="social-share" data-image="/img/butterfly-icon.png" data-sites="facebook,twitter,wechat,weibo,qq"></div><link rel="stylesheet" href="https://cdn.jsdelivr.net/npm/butterfly-extsrc/sharejs/dist/css/share.min.css" media="print" onload="this.media='all'"><script src="https://cdn.jsdelivr.net/npm/butterfly-extsrc/sharejs/dist/js/social-share.min.js" defer></script></div></div><nav class="pagination-post" id="pagination"><a class="pagination-related" href="/books/liaofansixun/4/" title="第四篇 謙德之效"><div class="cover" style="background: var(--default-bg-color)"></div><div class="info"><div class="info-1"><div class="info-item-1">上一篇</div><div class="info-item-2">第四篇 謙德之效</div></div><div class="info-2"><div class="info-item-1">易曰：「天道虧盈而益謙；地道變盈而流謙；鬼神害盈而福謙；人道惡盈而好謙。」是故謙之一卦，六爻皆吉。書曰：「滿招損，謙受益。」予屢同諸公應試，每見寒士將達，必有一段謙光可掬。 辛未（西元1571年）計偕，我嘉善同袍凡十人，惟丁敬宇賓，年最少，極其謙虛。 予告費錦坡曰：「此兄今年必第。」 費曰：「何以見之？」 予曰：「惟謙受福。兄看十人中，有恂恂款款，不敢先人，如敬宇者乎？有恭敬順承，小心謙畏，如敬宇者乎？有受侮不答，聞謗不辯，如敬宇者乎？人能如此，即天地鬼神，猶將佑之，豈有不發者？」及開榜，丁果中式。 丁丑（西元1577年）在京，與馮開之同處，見其虛己斂容，大變其幼年之習。李霽巖直諒益友，時面攻其非，但見其平懷順受，未嘗有一言相報。予告之曰：「福有福始，禍有禍先，此心果謙，天必相之，兄今年決第矣。」已而果然。 趙裕峰，光遠，山東冠縣人，童年舉於鄉，久不第。其父為嘉善三尹，隨之任。慕錢明吾，而執文見之，明吾悉抹其文，趙不惟不怒，且心服而速改焉。明年，遂登第。 壬辰歲（西元1592年），予入覲，晤夏建所，見其人氣虛意下，謙光逼人，歸而告友人曰：「凡天將發斯人也，未發其福，先發其慧；此慧...</div></div></div></a><a class="pagination-related" href="/books/liaofansixun/2/" title="第二篇 改過之法"><div class="cover" style="background: var(--default-bg-color)"></div><div class="info text-right"><div class="info-1"><div class="info-item-1">下一篇</div><div class="info-item-2">第二篇 改過之法</div></div><div class="info-2"><div class="info-item-1">春秋諸大夫，見人言動，億而談其禍福，靡不驗者，左國諸記可觀也。大都吉兇之兆，萌乎心而動乎四體，其過於厚者常獲福，過於薄者常近禍，俗眼多翳，謂有未定而不可測者。至誠合天，福之將至，觀而必先知之矣。禍之將至，觀其不善而必先知之矣。今欲獲福而遠禍，未論行善，先須改過。 但改過者，第一，要發恥心。思古之聖賢，與我同為丈夫，彼何以百世可師？我何以一身瓦裂？耽染塵情，私行不義，謂人不知，傲然無愧，將日淪於禽獸而不自知矣；世之可羞可恥者，莫大乎此。孟子曰：恥之於人大矣。以其得之則聖賢，失之則禽獸耳。此改過之要機也。 第二，要發畏心。天地在上，鬼神難欺，吾雖過在隱微，而天地鬼神，實鑒臨之，重則降之百殃，輕則損其現福，吾何可以不懼？不惟此也。閑居之地，指視昭然；吾雖掩之甚密，文之甚巧，而肺肝早露，終難自欺；被人覷破，不值一文矣，烏得不懍懍？不惟是也。一息尚存，彌天之惡，猶可悔改；古人有一生作惡，臨死悔悟，發一善念，遂得善終者。謂一念猛厲，足以滌百年之惡也。譬如千年幽谷，一燈才照，則千年之暗俱除；故過不論久近，惟以改為貴。但塵世無常，肉身易殞，一息不屬，欲改無由矣。明則千百年擔負惡名，雖孝子慈孫，不...</div></div></div></a></nav><div class="relatedPosts"><div class="headline"><i class="fas fa-thumbs-up fa-fw"></i><span>相關推薦</span></div><div class="relatedPosts-list"><a class="pagination-related" href="/books/liaofansixun/0/" title="了凡四訓"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-02-01</div><div class="info-item-2">了凡四訓</div></div><div class="info-2"><div class="info-item-1">《了凡四訓》，種德立命、修身治世類教育書籍。作者爲明代袁黃，字坤儀，後改名了凡，作于六十九歲，全文分四個部分。作者以自己的親身經曆，講述了改變命運的過程。原本爲教訓自己的兒子，故取名《訓子文》；後爲啓迪世人，遂改今名。 ► 34条名句 目錄  第一篇 立命之學 第二篇 改過之法 第三篇 積善之方 第四篇 謙德之效 袁了凡居士傳 附注  </div></div></div></a><a class="pagination-related" href="/books/liaofansixun/1/" title="第一篇 立命之學"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-02-01</div><div class="info-item-2">第一篇 立命之學</div></div><div class="info-2"><div class="info-item-1">餘童年喪父，老母命棄舉業學醫，謂可以養生，可以濟人，且習一藝以成名，爾父夙心也。後餘在慈雲寺，遇一老者，修髯偉貌，飄飄若仙，餘敬禮之。 語餘曰：「子仕路中人也，明年即進學，何不讀書？」余告以故，並叩老者姓氏里居。 曰：「吾姓孔，雲南人也。得邵子皇極數正傳，數該傳汝。」餘引歸，告母。 母曰：「善待之。」試其數，纖悉皆驗。餘遂啟讀書之念，謀之表兄沈稱， 言：「鬱海谷先生，在沈友夫家開館，我送汝寄學甚便。」餘遂禮郁為師。孔為餘起數：縣考童生，當十四名；府考七十一名，提學考第九名。明年赴考，三處名數皆合。復為卜終身休咎，言：某年考第幾名，某年當補廩，某年當貢，貢後某年，當選四川一大尹，在任三年半，即宜告歸。五十三歲八月十四日丑時，當終於正寢，惜無子。余備錄而謹記之。 自此以後，凡遇考校，其名數先後，皆不出孔公所懸定者。獨算餘食廩米九十一石五斗當出貢；及食米七十一石，屠宗師即批準補貢，余竊疑之。後果為署印楊公所駁，直至丁卯年（西元1567年），殷秋溟宗師見餘場中備卷，嘆曰：「五策，即五篇奏議也，豈可使博洽淹貫之儒，老於窗下乎！」遂依縣申文準貢，連前食米計之，實九十一石五斗也。餘因此益信進退...</div></div></div></a><a class="pagination-related" href="/books/liaofansixun/2/" title="第二篇 改過之法"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-02-01</div><div class="info-item-2">第二篇 改過之法</div></div><div class="info-2"><div class="info-item-1">春秋諸大夫，見人言動，億而談其禍福，靡不驗者，左國諸記可觀也。大都吉兇之兆，萌乎心而動乎四體，其過於厚者常獲福，過於薄者常近禍，俗眼多翳，謂有未定而不可測者。至誠合天，福之將至，觀而必先知之矣。禍之將至，觀其不善而必先知之矣。今欲獲福而遠禍，未論行善，先須改過。 但改過者，第一，要發恥心。思古之聖賢，與我同為丈夫，彼何以百世可師？我何以一身瓦裂？耽染塵情，私行不義，謂人不知，傲然無愧，將日淪於禽獸而不自知矣；世之可羞可恥者，莫大乎此。孟子曰：恥之於人大矣。以其得之則聖賢，失之則禽獸耳。此改過之要機也。 第二，要發畏心。天地在上，鬼神難欺，吾雖過在隱微，而天地鬼神，實鑒臨之，重則降之百殃，輕則損其現福，吾何可以不懼？不惟此也。閑居之地，指視昭然；吾雖掩之甚密，文之甚巧，而肺肝早露，終難自欺；被人覷破，不值一文矣，烏得不懍懍？不惟是也。一息尚存，彌天之惡，猶可悔改；古人有一生作惡，臨死悔悟，發一善念，遂得善終者。謂一念猛厲，足以滌百年之惡也。譬如千年幽谷，一燈才照，則千年之暗俱除；故過不論久近，惟以改為貴。但塵世無常，肉身易殞，一息不屬，欲改無由矣。明則千百年擔負惡名，雖孝子慈孫，不...</div></div></div></a><a class="pagination-related" href="/books/liaofansixun/5/" title="袁了凡居士傳"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-02-01</div><div class="info-item-2">袁了凡居士傳</div></div><div class="info-2"><div class="info-item-1">（原文系文言文，為清朝彭紹升撰） 袁了凡先生，本名袁黃，字坤儀；江蘇省吳江縣人。年輕時入贅到浙江省嘉善縣姓殳的人家；因此，在嘉善縣得了公費做縣裡的公讀生。他於明穆宗隆慶四年（西元一五七○年），在鄉里中了舉人；明神宗萬歷十四年（西元一五八六年）考上進士，奉命到河北省寶坻縣做縣長。過了七年升拔為兵部「職方司」的主管人，任中剛好碰到日寇侵犯朝鮮，朝鮮向中國求救兵。當時的「經略」（駐朝鮮軍事長官）宋應昌奏準請了凡為「軍前贊畫」（參謀長）的職務，並兼督導支援朝鮮的軍隊。提督李如松掌握兵權，假裝賜給高官俸祿與日寇談和，日寇信以為真，沒有設防；李如松發動突擊，攻破形勢險要的平壤，因而打敗了日寇。 了凡先生因為這件事當面指責李如松，不應用詭詐的手段對付日寇，這樣有損大明朝的國威；而且李如松手下的士兵隨便殺害百姓，並以頭來記功。了凡向李如松據理力爭，李如松發怒；不但不接受勸誡，反而獨自帶著軍隊東走，使得了凡所率領的軍隊孤立無援。日寇因而乘機攻擊了凡的軍隊，幸賴了凡機智應對，將日寇擊退。而李如松的軍隊，最後終於被日寇擊敗了；他想要脫卻自己的罪狀，反而以十項罪名彈劾袁了凡；了凡很快地被提出審判，終於在...</div></div></div></a><a class="pagination-related" href="/books/liaofansixun/4/" title="第四篇 謙德之效"><div class="cover" style="background: var(--default-bg-color)"></div><div class="info text-center"><div class="info-1"><div class="info-item-1"><i class="far fa-calendar-alt fa-fw"></i> 2025-02-01</div><div class="info-item-2">第四篇 謙德之效</div></div><div class="info-2"><div class="info-item-1">易曰：「天道虧盈而益謙；地道變盈而流謙；鬼神害盈而福謙；人道惡盈而好謙。」是故謙之一卦，六爻皆吉。書曰：「滿招損，謙受益。」予屢同諸公應試，每見寒士將達，必有一段謙光可掬。 辛未（西元1571年）計偕，我嘉善同袍凡十人，惟丁敬宇賓，年最少，極其謙虛。 予告費錦坡曰：「此兄今年必第。」 費曰：「何以見之？」 予曰：「惟謙受福。兄看十人中，有恂恂款款，不敢先人，如敬宇者乎？有恭敬順承，小心謙畏，如敬宇者乎？有受侮不答，聞謗不辯，如敬宇者乎？人能如此，即天地鬼神，猶將佑之，豈有不發者？」及開榜，丁果中式。 丁丑（西元1577年）在京，與馮開之同處，見其虛己斂容，大變其幼年之習。李霽巖直諒益友，時面攻其非，但見其平懷順受，未嘗有一言相報。予告之曰：「福有福始，禍有禍先，此心果謙，天必相之，兄今年決第矣。」已而果然。 趙裕峰，光遠，山東冠縣人，童年舉於鄉，久不第。其父為嘉善三尹，隨之任。慕錢明吾，而執文見之，明吾悉抹其文，趙不惟不怒，且心服而速改焉。明年，遂登第。 壬辰歲（西元1592年），予入覲，晤夏建所，見其人氣虛意下，謙光逼人，歸而告友人曰：「凡天將發斯人也，未發其福，先發其慧；此慧...</div></div></div></a></div></div></div><div class="aside-content" id="aside-content"><div class="card-widget card-info text-center"><div class="avatar-img"><img src="/img/butterfly-icon.png" onerror="this.onerror=null;this.src='/img/friend_404.gif'" alt="avatar"/></div><div class="author-info-name">文心FUN</div><div class="author-info-description"></div><div class="site-data"><a href="/archives/"><div class="headline">文章</div><div class="length-num">14</div></a><a href="/tags/"><div class="headline">標籤</div><div class="length-num">2</div></a><a href="/categories/"><div class="headline">分類</div><div class="length-num">2</div></a></div></div><div class="sticky_layout"><div class="card-widget card-recent-post"><div class="item-headline"><i class="fas fa-history"></i><span>最新文章</span></div><div class="aside-list"><div class="aside-list-item no-cover"><div class="content"><a class="title" href="/books/liaofansixun/5/" title="袁了凡居士傳">袁了凡居士傳</a><time datetime="2025-02-01T07:30:20.000Z" title="發表於 2025-02-01 15:30:20">2025-02-01</time></div></div><div class="aside-list-item no-cover"><div class="content"><a class="title" href="/books/liaofansixun/4/" title="第四篇 謙德之效">第四篇 謙德之效</a><time datetime="2025-02-01T07:20:24.000Z" title="發表於 2025-02-01 15:20:24">2025-02-01</time></div></div><div class="aside-list-item no-cover"><div class="content"><a class="title" href="/books/liaofansixun/3/" title="第三篇 積善之方">第三篇 積善之方</a><time datetime="2025-02-01T07:10:23.000Z" title="發表於 2025-02-01 15:10:23">2025-02-01</time></div></div><div class="aside-list-item no-cover"><div class="content"><a class="title" href="/books/liaofansixun/2/" title="第二篇 改過之法">第二篇 改過之法</a><time datetime="2025-02-01T07:00:22.000Z" title="發表於 2025-02-01 15:00:22">2025-02-01</time></div></div><div class="aside-list-item no-cover"><div class="content"><a class="title" href="/books/liaofansixun/1/" title="第一篇 立命之學">第一篇 立命之學</a><time datetime="2025-02-01T07:00:21.000Z" title="發表於 2025-02-01 15:00:21">2025-02-01</time></div></div></div></div></div></div></main><footer id="footer"><div id="footer-wrap"><div class="copyright">&copy;2024 - 2025 By 文心FUN</div></div></footer></div><div id="rightside"><div id="rightside-config-hide"><button id="readmode" type="button" title="閱讀模式"><i class="fas fa-book-open"></i></button><button id="translateLink" type="button" title="繁簡轉換">繁</button><button id="darkmode" type="button" title="日夜模式切換"><i class="fas fa-adjust"></i></button><button id="hide-aside-btn" type="button" title="單欄和雙欄切換"><i class="fas fa-arrows-alt-h"></i></button></div><div id="rightside-config-show"><button id="rightside-config" type="button" title="設定"><i class="fas fa-cog fa-spin"></i></button><button id="go-up" type="button" title="回到頂端"><span class="scroll-percent"></span><i class="fas fa-arrow-up"></i></button></div></div><div><script src="/js/utils.js"></script><script src="/js/main.js"></script><script src="/js/tw_cn.js"></script><div class="js-pjax"></div><script async data-pjax src="//busuanzi.ibruce.info/busuanzi/2.3/busuanzi.pure.mini.js"></script></div></body></html>